
# කපුටා අකුරු ව්‍යාපෘතිය

කපුටා යනු වඩාත් ප්‍රසිද්ධ හා බහුලව භාවිතා වන සිංහල අකුරු වලින් එකකි. එය නිකුත් කළේ කපූටා කණ්ඩායම විසින්ය. ශ්‍රී ලංකා වෙබ් ඉතිහාසයේ Kaputa.com ආරම්භයේ පටන්ම සිංහල භාෂාව භාවිතා කල සහ එයට මූලික අඩිතාලම දැමූ වෙබ් අඩවිය වන අතර එය සිංහලෙන් සමන්විත වෙබ් අඩවි භාවිතාව වේගවත් කළේය. කපුටා අකුරු ඉතිහාසය ලේඛනගත කිරීම, නඩත්තු කිරීම හා යාවත්කාලීන කිරීම මෙම ව්‍යාපෘතියේ අරමුණු වේ.


### හැඳින්වීම

මෙම ව්‍යාපෘතිය මගින් කපුටා සිංහල අකුරු නවතම ප්‍රමිතීන්ට අනුකූලව යළි පණගන්වයි.

- **1 අනුවාදය** - කපුටා (ASCII කේතීකරණය කරන ලද අකුරු)

- **2 අනුවාදය** - කපුටා යුනිකේතනය කිරීම

- **2.9.0 අනුවාදය** - මෙම අනුවාදය සිංහල රේපය සහ රකරංස දිස්විමේ දෝශ නිවැරදි කර ඇති අතර එය නව ලතින් භාෂාවේ තිබෙන glyph කට්ටලය හඳුන්වා දෙයි (සවිස්තරාත්මක සංශෝධන විස්තර සඳහා FUTLOG.md ගොනුව බලන්න.) පැරණි පරිවර්ථන දෝශ තිබීමට හැකි බැවින් මෙම සංස්කරණය භාවිතා කිරීමට නිර්දේශ කරන්නේ නැත. කෙසේ වෙතත් දැනටමත් කපුටා යුනිකෝඩ් භාවිතා කරන ඕනෑම කෙනෙකුට එය සැලකිය යුතු ලෙස තත්වයෙන් ඉහළ නැංවීමකි. ඔබට කපුටා අකුරු භාවිතා කිරීමට අවශ්‍ය නම් 2.9.0 අනුවාදය තාවකාලිකව භාවිතා කර 3.0.0 අනුවාදය නිකුත් වූ පසුව එම අනුවාදයට මාරු වීම යෝග්‍ය වේ.

- **2.9.x අනුවාදය** - මෙම මාලාව 3.0.0 අනුවාදය සඳහා මූලික අඩිතාලම දමා ඇත. වැඩි විස්තර සඳහා අනාගත සැලසුම බලන්න.

- **3.x අනුවාදය** - මෙය නව කපුටා යුනිකෝඩ් අකුරුවල ප්‍රථම නිශ්පාදන පිටපතයි. වැඩි විස්තර සඳහා අනාගත සැලසුම බලන්න. ස්වේච්ඡාවෙන් එක්වුන පිරිසක් විසින් මෙය සංවර්ධනය කරන නිසාවෙන් කාල රාමුව සහතික කළ නොහැකිය. ඔබ මෙම ව්‍යාපෘතියට දායක වීමට කැමති නම් කරුණාකර Issue Tracker හරහා සම්බන්ධ වන්න.


## සමූහය 

මෙම නිදහස් සහ විවෘත කේත ව්‍යාපෘතිය Textual, කපූටා කණ්ඩායම සහ සිංහල යුනිකේත සමූහයේ සාමාජිකයන් අතර සහයෝගිතාවකින් පිහිටුවන ලද්දකි. මෙහිදී Textual ආයතනය මූලිකත්වය ගෙන මෙම ව්‍යාපෘතියට දායකත්වය සපයනු ලබයි. ප්‍රකාශන හිමිකම් තොරතුරු සඳහා AUTHORS.txt බලන්න.

ඔබේ ප්‍රතිචාර, ගැටළු හෝ දායකත්වය ලබාදීම සඳහා අප සමග සම්බන්ධ වන්න.


## ඉතිහාසය

1993 වර්ෂයේ ජාතික ජලවිද්‍යාත්මක කාර්යාලයේ දී නිරිංජන් මීගම්මන හා මයිකල් ගෘබ විසින් දේශීය ධීවර සිතියමේ භාවිතාව උදෙසා නිපදවූ නුවර අකුරු භාවිතයෙන් 2000 වර්ෂයේ දී කපූටා අකුරු නිර්මාණය කරන ලද්දේ නිරන්ජන් විසිනි. එය පසුව කපූටා වෙබ් අඩවියෙන් නොමිලේ නිකුත් කරන ලදී. නුවර අකුරු වලට සාපේකෂව කපූටා අකුරු ක්‍රමවත්ව සංකේතනය කරන ලද අතර අන්තර්ජාලයේ සන්නිවේදන භාවිතය සඳහා අවම බරින් යුතුව ගොනු විශාලත්වය අඩු කරන ලදී. 1995 දී සෑදූ මාතර අකුරුද නිරංජන්ගේ තවත් නිර්මාණයකි. 2000 වර්ෂයේ මුල් භාගයේ සිට කපූටා අකුරු සිංහල ඊමේල්, වෙබ් අඩවි, පුවත්පත්, කාර්‍යාල සහ මෘදුකාංග සංවර්ධකයින් විසින් භාවිතා කරන ලදී. නිරන්ජන් සහ තුසිත රන්දුගේ විසින් කපූටා අකුරු වැඩිදියුණු කළ අතර ඊ-ශ්‍රීලංකා ව්‍යාපෘතිය යටතේ 2004 වර්ෂයේ දී මුදා හරින ලදි. සිංහල භාෂාව යොදාගෙන අන්තර්ජාල අධ්‍යාපනය උදෙසා ශිල්ප සයුර නම් වූ වැඩසටහන කපූටා කණ්ඩායම හා සිංහල යුනිකෝඩ් සමූහය එක්වී 2004 වර්ෂයේ දී ආරම්භ කරන ලදී. 2006 වර්ෂයේ දී SLS1134 සම්මතයට අනුකූල සිංහල යුනිකෝඩ් අකුරු කපුටා-යුනිකෝඩ් නමින් නිරන්ජන් සහ තුසිත විසින් මුදා හරින ලදී. ඔවුන් විසින්ම නිපදවූ කපුටා යුනිරයිටර් නම් වූ මාර්ගගත යතුරු පුවරුව කපුටා යුනිකෝඩ් අකුරු භාවිතාව පහසු කර ඇත. කපුටා යුනිකෝඩ් භාවිතයෙන් නිමවූ ශිල්ප සයුර වෙබ් අඩවිය (http://shilpa64.lk) එන්. එච්. විශ්ව කුමාර විසින් නිර්මාණය කර ඇත. 2017 වර්ෂයේ දී Textual විසින් කපුටා අකුරු නිර්මාණ කරුවන් සමග එක්වී එය යාවත්කාලීන කිරීම හා පවත්වාගෙන යාම සඳහා මෙම ව්‍යාපෘතිය ආරම්භ කළේය.


## දායකතවය ලබාදීම සඳහා

කපුටා අකුරු ගොඩනැගීමට උපදෙස් හා මෙම ව්‍යාපෘතියට දායක විය යුතු ආකාරය දැන ගැනීම සඳහා contribth.md බලන්න. ඔබ මෙම ව්‍යාපෘතියට දායක වීමට කැමති නම් කරුණාකර Issue Tracker හරහා සම්බන්ධ වන්න. ඔබ දායක වීමට කැමති අයුරු අපට දන්වන්න.


## බලපත්‍රය

පැරණි කපුටා අකුරු නිකුත් කිරීමේදී ඔවුන් එය නොමිලයේ බෙදාහැරිය මුත් පැහැදිලි බලපත්‍ර විස්තරයක් ඇතුලත් කර නොමැත. 2.9.0 අනුවාදයෙන් ඉදිරියට යන විට කපුටා අකුරු පිටපත GNU General Public License v3 යටතේ නිකුත් කර ඇත.


## වාණිජමය භාවිතය සහ සහයෝගය
GNU General Public License මඟින් ඔබට සීමා පැනවීමකින් තොරව වාණිජමය වශයෙන් කපුටා අකුරු භාවිතා කිරීමට අවසර ලබා දී ඇත.








