
# කපුටා අකුරු ව්‍යාපෘතිය

කපුටා යනු වඩාත් ප්‍රසිද්ධ හා බහුලව භාවිතා වන සිංහල යුනිකෝඩ් අකුරු වලින් එකකි. එය නිකුත් කළේ Kaputa.com ප්‍රජා විසින්ය. ශ්‍රී ලංකා වෙබ් ඉතිහාසයේ Kaputa.com ආරම්භයේ පටන්ම සිංහල භාෂාව භාවිතා කල සහ එයට මූලික අඩිතාලම දැමූ වෙබ් අඩවිය වන අත එය සිංහල වෙබ් ව්‍යාපාරය වේගවත් කළේය. කපුටා අකුරු ඉතිහාසය ලේඛනගත කිරීම, නඩත්තු කිරීම හා යාවත්කාලීන කිරීම මෙම ව්‍යාපෘතියේ අරමුණු වේ.


### හැඳින්වීම

මෙම ව්‍යාපෘතිය මගින් කපුටා සිංහල අකුරු නවතම ප්‍රමිතීන්ට අනුකූලව යළි පණගන්වයි.

- **1 අනුවාදය** - කපුටා (ASCII කේතීකරණය කරන ලද අකුරු)

- **2 අනුවාදය** - කපුටා යුනිකේතනය කිරීම

- **2.9.0 අනුවාදය** - මෙම අනුවාදය සිංහල රේපය සහ රකරංස දිස්විමේ දෝශ නිවැරදි කර ඇති අතර එය නව ලතින් භාෂාවේ තිබෙන glyph කට්ටලය හඳුන්වා දෙයි (සවිස්තරාත්මක සංශෝධන විස්තර සඳහා FUTLOG.md ගොනුව බලන්න.) පැරණි පරිවර්ථන දෝශ තිබීමට හැකි බැවින් මෙම සංස්කරණය භාවිතා කිරීමට නිර්දේශ කරන්නේ නැත. කෙසේ වෙතත් දැනටමත් කපුටා යුනිකෝඩ් භාවිතා කරන ඕනෑම කෙනෙකුට එය සැලකිය යුතු ලෙස තත්වයෙන් ඉහළ නැංවීමකි. ඔබට කපුටා අකුරු භාවිතා කිරීමට අවශ්‍ය නම් 2.9.0 අනුවාදය තාවකාලිකව භාවිතා කර 3.0.0 අනුවාදය නිකුත් වූ පසුව එම අනුවාදයට මාරු වීම යෝග්‍ය වේ.

- **2.9.x අනුවාදය** - මෙම මාලාව 3.0.0 අනුවාදය සඳහා මූලික අඩිතාලම දමා ඇත. වැඩි විස්තර සඳහා අනාගත සැලසුම බලන්න.

- **3.x අනුවාදය** - මෙය නව කපුටා අකුරුවල ප්‍රථම නිශ්පාදන පිටපතයි. වැඩි විස්තර සඳහා අනාගත සැලසුම බලන්න. ස්වේච්ඡාවෙන් එක්වුන පිරිසක් විසින් මෙය සංවර්ධනය කරන නිසාවෙන් කාල රාමුව සහතික කළ නොහැකිය. ඔබ මෙම ව්‍යාපෘතියට දායක වීමට කැමති නම් කරුණාකර Issue Tracker හරහා සම්බන්ධ වන්න.


## සමූහය 

මෙම නිදහස් සහ විවෘත කේත ව්‍යාපෘතිය Textual, Kaputa.com සහ සිංහල යුනිකේත සමූහයේ සාමාජිකයන් අතර සහයෝගිතාවකින් පිහිටුවන ලද්දකි. මෙහිදී Textual ආයතනය මූලිකත්වය ගෙන මෙම ව්‍යාපෘතියට දායකත්වය සපයනු ලබයි. ප්‍රකාශන හිමිකම් විස්තර සඳහා AUTHORS.txt බලන්න.

ඔබේ ප්‍රතිචාර, ගැටළු හෝ දායකත්වය ලබාදීම සඳහා අප සමග සම්බන්ධ වන්න.
